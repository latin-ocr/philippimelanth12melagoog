’ 879

orandi Deum, ut ipse extrudat operarios in mes-
sem suam, hoc est: -det pios, sedulos, modera-
tos, fideles et salutares Doctores, qui et instru-
menta ad gubernationem Ecclesiae necessaria affe-
rant, ingenium, doctrinam, iudicii rectitudinem,
et similia dona, et iis velint recte uti ad colle-
ctionem et aedificationem Ecclesiae, non ad dissi-
pationem et destructionem eorum, quae ab aliis
magno labore, fide ac felicitate extructa sunt.

Eitrudit autem et vocat Deus operarios in
messem suam alias immediate, alias ut plurimum
per homines pios et prudentes, qui praesunt Ec-
clesiae, quorum electionem ipse tamen gubernat
et fortunat.

Hoc modo est vocatus ad munus docendi
Evangelium a Senatu inclytae Academiae Regio-
montanae‚ authoritate et voluntate illustrissimi
Principis ac Domini D. ailberti Marchionis Bran-
deburgensis, Ducis Borussiae etc. Domini nostri
clementissimi, hic pius et eruditus vir M. David
Voit, cum prius illic in Schola disputatione pu·-
blica et confessionem suam de toto corpore do·
ctrinae piam edidisset, et suam eruditionem ac
industriam illustrissimo Principi et doctissimis
Professor-ibus Academiae illius probasset.

Cumque adducendae suae familiae causa re-
verti in has regionis constituisset, petitum est a
nobis, ut nostri collegii testimoniopublice orna·
tus ad inclytam Academiam Regiimoutis remitta-
tur. Qua ipsa petitione ostendit et illustrissimus
Princeps, et inclytus Senatus Academiae Regio-
montanae, se pium consensum in doctrina'coeleae
sti amare et tueri nobiscum velle. Quare aequis-
simum est, vos huic clementissimae et piae postu-
lationi reverenter obsequi. Scis autem ornatissime
domine vicecancellarie, hunc Μ. Davidem mul·
tos annos nobiscum vixisse cum laude pietatis,
modestiae et diligentiae in omni genere officii.
Audivimus etiam publice e't privatim ipsius con·
sessionem de praecipuis articulis doctrinae coele·
stis, et deprehendimus profectum in studio Theo·
logiae dignum honorifico testimonio,

Cum autem utili consilio antiquitus iu Aca-
demiis eligantur viri sapientia, virtute et digni-
tate praestantes, qui siut inspectores studiorum,
et gubernent publicorum testimoniorum collatio-
nem, quos Cancellarios vocamus, ei tu nunc, ut
Decanus collegii nostri, vicem Cancellarii geras,

DECL. DE DICTO 1 PARALIP. 17.

 

³80

hunc tibi reverendum virum Μ. Davidem Voit
offero , et peto nostri collegii et ipsius M. Davidis
nomine, ut ei tribuas potestatem, et ut vocant
licentiam accipiendi gradum et insignia Docto-
rum Theologiae, et nobiscum Deum ores, ut hu-
ius candidati ministerium et totius vitae cursum
clementer regat, fortunet et adiuvet, ut sit vas
misericordiae utiliter serviens Deo et Ecclesiae.

Dixi.

Responsio Viceeancellarii Doctoris

Georgii Maioris.

Videntur fortassis hi congressus nostri et
hae ceremoniae quibusdam pueriles, et quasi ludi
scenici ac theatrici, sed sciendum est {magnas et
graves esse causas, cur hae ceremoniae et in ve-
teri Testamento divinitus institutae sint, et postea

η ab Apostolis aliquae, cum ministerium verbi qui-

busdam commendandum esset, servatae sint.

Praecipit Deus Moysi, ut in publica cons'e-
cratione Sacerdotum induat fratrem Aaronem ve-
stimentis suis, imponat tiaram capiti, et filios
eius induat tunicis lineis, et imponat eis mitram,

ἵ qualis fere ritus a nobis servatur in iis initiandiS,

quibus publicum testimonium tribuitur, cum im-
ponimus pileum, praebemus osculum, damus ius
tenendae cathedrae, annulum et alia ornamenta

ιη ac privilegia ab Imperatoribus huic ordini con-
, cessa et attributa.

lta cum ab Ecclesia Antiochena ad propaga—
tionem Evangelii Paulus et Barnabas mandat‘o
Spiritus sancti in Cyprum, Pamphiliam, Phry-
giam et alia Asiae loca mittendi essent, sicuti re·
fert Lucas: Convenerunt Prophetae ac Doctores,
et cum ieiunassent et orassent, imposuissentqne

¹ eis manus, dimiserunt eos.

Hunc ritum apostolicum et nos in talibus
congressibus servamus, cum initio convenimus
ad precationem, et deinde ministerium docendi
Evangelii iis, quorum nobis explorata doctrina
est , et perspecti mores publica voce coram Eccle-
sia commendamus.

Causae autem, cur hi ritus instituti sint,
praecipuae hae santi

Primum , ne omnibus pateat aditus ad mini-
sterium et publicum docendi munus, sed iis tau·-
tum, quorum explorata doctrina et vita perspecta

