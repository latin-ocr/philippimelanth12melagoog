53

mentio de veterum principum rebus gestis in hac

regione, historiam recitare decrevi iusti et magna-x

mini principis friderici, cuius fuit amatre ad-
morsa gena, qui vixit ante annos fere trecentos,
et tenuit primum cum fratre Mysorum regionem

et Lusatiam inferiorem, deinde solus Turingiam Α,

ct Mysorum regionem. Magna enim varietas est
causarum et eventuum in hac historia, et multa
illustria testimonia sunt providentiae divinae pu-
nientis libidines et alia scelera, et mirabiliter pro-
tegentis gubernatores iusticiam et pacem amantes,
sicut scriptum est: lusticia stabilit thronum. Etsi
autem omnes historiae talium exemplorum plenae
sunt, et nosse plurimas ad confirmandam adsen-
sionem de providentia utile cst, tamen diligentia
praecipue digna est studiosis, nosse res patrias et
domesticas. ·

Extat autem alia oratio viri doctissimi Ho-
milii amici mei, in qua descripti sunt fines regio-
nis Mysorum inclusi triangulo, et pene Scaleni
figurae inter Albim et flumen Picam , quorum la-
terum basis est iuga montium Sudetum. In ea
regione Principes sunt iam fere quingentos annos
titulo Marchionum Mysiae, orti a widekindo,
qui belli Saxonici adversus Carolum Francum Dux
fuit, et agnati clarissimorum Imperatorum Hen-

rici Aucupis et trium Ottonum.

Ex ea stirpe natus est ante an'nos trecentos ,,

Henricus, iustus et potens Princeps, qui Myso-
rum regionem , Lusatiam inferiorem et Turin-

giam tenuit. Hunc tanti fecit Imperator Frideri-
. cus Secundus, ut eius filio Alberto Landgravio
Turingiae dederit filiam Margaritam. Sed Alber-
tus non est imitatus paternam virtutem. Quan-
quam enim Alberto ex nobilissima coniuge duo
filii nati erant, Fridericus et Dietmannus, tamen
spreta coniuge pudica et matre pulcherrimorum
filiorum, exarsit amore tanto pellicis, ut etiam
odisset coniugem, et eius vitae insidias strueret.

Ac tandem adortus Mulionem , qui mularum cu-¹

stos erat vehentium aquam in arcem lsennacen-
sem ‚ petit ab eo ut interficiat coniugem filiam' Im·-

peratoris. Nondum enim Germanis venena erant ἰ

nota. Mulio metuens ne si recusaret, interfice-
retur ipse, ne buius consilii fama spargeretur, si
mulat se Principi obtemperaturum esse.

Deinde re sapienter cogitata venit ad Domi-
nam , ac petivit si audiri abipsa , et paucis prae-
cipue nobilitatis viris, quorum fides Dominae

DECL. DE FRIDERICO LANDGR. THUR.

 

54

probaretur. Exponit pacta cum Domine, ac nar-
rat se eo promisisse facturum hanc caedem , ut et
Dominae et suae vitae consuleret, quia si recu-
sasset, quaesitus esset alius parricidii minister, et
ipse necatus essct. Narrat et alia quae fidem ora- ,
tioni faciunt, ac iubet deliberare Dominam cum
suis, quomodo suae vitae consulendum sit, se
iam fuga facile evasurum 'esse periculum.

Re deliberata prudentes et fideles amici, qui
Principem furere odio et scelere videbant, suadent
ut Domina fugiat, adiunctis paucis matronis et
ancillis. Etsi diu refragabatur Domina, quae in
complexu filiorum mori malebat, quam desertis
ipsis diutius esse superstes, tamen fidelibus con-
siliis tandem obtemperat. Locus adhuc ostendi-
tur in arce Isennacensi, ubi non est magna alti-
tudo a scopulo extra arcem ad fenestram, ex qua
funibus Domina cum quinque comitibus demissa
est. Nocte autem cum iam migratura esset, prius-

1 quam a filiis discederet, adsidens ad lectulos fitio-
,rum, et calamitatem suam deplorans, cum Con-

siliarius senex et matronae comitaturae eam, hor-
tarentur, ut properaret, tandem valedictura filiis,
Fridericum natu maiorem, lachrymis et eiulatu,
materni doloris magnitudinem ostendens, com-
plectitur, saepe figens oscula in genis et in pectore
filii. Postremo mirabili animi-motu dentibus
mordet genam filii.

Puer vulnere facto eiulare incipit. Accur-
runt igitur matronae, et puerum matri ex mani-
bus eripiunt, metuentes ne dolor eam impellat
ad sobolem interficiendam, et quoquo modo pos-
sunt, e cubiculo eam abducunt. Illa non ignara
quid fecisset, inquit: Me ne adeo ferream putatis,
ut a pulcherrimis et carissimis filiis sine ingenti
dolore in exilium abire possim. Nullum vitae
periculum est meo filio ex hoc vulnere, sed ipsi

y notam mei summi doloris impressi, utin omni

vita memor sit et mei erga ipsum amoris, et cala-
mitatis meae. Discedens autem precor Deum in
boc summo dolore, qui et has στοργὰς honestis
parentibus indidit, et adfirmat se gemitus et la-
chrymas iustorum exaudire, et custos est orpha-
norum, ut hos meos orphanos servet incolumes,
et gubernet, quorum pericula cogito non fore le-
viora meis.. Malueram itaque hic ad lectulos
eorum trucidari, quam ab eis viva discedere.
Haec vociferantem, vi abstrahunt matronae co-

‘mites , et ex fenestra4d5mittunt.

